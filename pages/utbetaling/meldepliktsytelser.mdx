---
title: Meldepliktsytelser
---

import meldekortid from "../../public/meldekort_id.png"

# Meldepliktsytelser
Utsjekk kan p.t. håndtere utbetalinger for meldepliktsytelsene dagpenger og tiltakspenger.

## MeldekortId
Meldepliktsytelsene må sende `meldekortId` på alle utbetalingsperiodene både i iverksetting og simulering. MeldekortId er id-en på meldekortet som
utbetalingen tilhører. Hvis saksbehandlingsløsningen korrigerer et meldekort, må korrigeringen ha samme meldekortId som den opprinnelige utbetalingen på meldekortet.
Denne id-en er altså _ikke_ id-en på selve hendelsen som trigget utbetalingen, men det faktiske meldekortet som utbetalingen tilhører. Dette er illustrert i figuren under.

<a href={meldekortid.src} target="_blank">
  ![MeldekortId for tre meldekort og en korrigering](/meldekort_id.png)
</a>

Eksempelet over viser utbetalingsperioder for tre meldekort og én korrigering. Merk at id-en på det første meldekortet ikke endrer seg ved korrigering (vedtak 3).

### Format og begrensninger
Det er opp til konsumenten å velge format på meldekortId-en, og hvorvidt skal følge et meningsbærende format eller ikke. Eksempelvis kan et passende format på meldekortId være
`<år>_<uke>/<år>_<uke>` (gitt at meldekortet følger hele uker), eller `<fom-dato>/<tom-dato>`. Det er også helt lov å bruke et format som ikke er meningsbærende, feks. UUID eller ULID.
MeldekortId-en må være unik innenfor samme sak – det vil si at hvis Utsjekk mottar en utbetaling på en meldekortId som er sendt tidligere på samme sak, vil den tolke utbetalingsperioden
som en korrigering på de opprinnelige utbetalingsperiodene som tilhører samme meldekortId. Det er ellers ingen begrensning eller validering på meldekortId.

MeldekortId-en sendes ikke videre til Økonomisystemet og kan dermed ikke brukes av DVH for å koble sammen data på tvers.

## Utbetalinger som ikke trigges av meldekort
Har ytelsen din behov for å utføre utbetalinger som ikke kan kobles til et konkret meldekort? Ta kontakt med oss, så finner vi en løsning sammen.